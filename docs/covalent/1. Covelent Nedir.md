# Covalent Nedir?

Covalent, farklı blok zinciri ağlarındaki verilere gerek şeffaf erişilebilirlik, gerekse kullanım kolaylığı getirmek için ortak bir API sağlar. Peki neden böyle bir şeye ihtiyaç var?

Birçok blok zincir farklı altyapılar ve blok zincir akışlarını gösteren farklı explorer tipleri kullanır. Her biri için farklı bir API kullanmak zahmetli bir iştir. Peki, "İyi güzel de API neden kullanayım ki?" diyebilirsiniz. Bunun sayısız nedeni olabilir.

Kimi zaman finansal bir sinyal yakalamak, kimi zamansa bambaşka bir konuda örneğin; kara para aklama ile ilgili bir işlem örüntüsü çözmek için kullanabilirsiniz. İşte Covalent bu noktada yardımınıza yetişir. Basitçe söylemek gerekirse, ekstra kod yazmadan birden fazla blok zincirinden ayrıntılı bir şekilde işlem verilerini almanıza olanak tanıyan bir API hizmetidir.

"Birden fazla birden fazla diyorsunuz da hangisi onlar?" derseniz elbette başta Ethereum geliyor. Bunun dışında Binance Smart Chain, Polygon Matic ve Avalanche diye giden bir liste var. Fakat Algorand, Polkadot gibi birçok ekosisteme de yakında dahil olması bekleniyor.

Covalent benzersiz mi? Alanında tek mi? Elbette değil. Başta Graph olmak üzere benzer projeler var. Fakat Covalent birkaç unsurla ön plana çıktığını iddia ediyor. Bunlar kendi ifadeleriyle şu şekilde:


## 1. Veri Kullanılabilirliği

Sisteme dahil ettiğimiz tüm blok zincirlerini tam olarak indeksleyen tek projeyiz. Bu, her bir sözleşme, her bir cüzdan adresi ve her bir işlem anlamına gelir. Yani milyarlarca veri satırı ve terabaytlarca veriyi kaydediyoruz. Diğer projeler, mevcut verilerin yalnızca küçük bir alt kümesini sağlar veya yalnızca uygun sorgu veya filtre ayarlandıktan sonra veri toplamaya başlar.


## 2. Birleştirilebilirlik

Birleştirilebilirlik, Merkezi Olmayan Finans (DeFi) uygulamalarının kritik bir parçasıdır ve geliştiricilerin çok sayıda projeden "Lego benzeri" yapı taşlarını kullanarak finansal çözümleri hızlı ve kolay bir şekilde oluşturmalarına olanak tanır. API'lerimiz tarafından sağlanan zincir esnekliği ve derin, ayrıntılı veriler, geliştiricilerin ölçeklenebilir ve veri açısından zengin uygulamaları sorgu kodu olmadan hızlı ve kolay bir şekilde oluşturabileceği anlamına gelir.

  
## 3. Çoklu Blok zinciri Desteği

Multichain DNA'mızda var. Covalent halihazırda indeksler oluşturuyor ve 7 farklı blok zinciri ağında müşterileri var. Ve çok daha fazlası yakında duyurulacak.

 
## 4. Kod Bilgisi Gerektirmez

Kullanıcılarımız için kodsuz çözümlere inanıyoruz. Bu; karmaşık SQL sorguları, alt grafik geliştirme ve bakım gerektirmez ve blok zinciri verilerini basitçe almak için yüksek vasıflı (pahalı okuma) geliştiricilere yatırım yapmaya gerek olmadığı anlamına gelir. Bu da mühendislik zamanının muazzam bir kazancıdır.

Özetle Covalent; daha geniş bir veritabanını indekslediklerini, bu indeksledikleri blok zincirler arasında çoklu bir çalışma yaptığınızda kolaylık sağlayacağını ve son olarak, yazılım bilgisi gerektirmeden küçük pratiklerle dilediğiniz veriyi kullanabileceğinizi söylüyor.
